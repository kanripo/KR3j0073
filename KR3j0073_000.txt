# -*- mode: mandoku-view; -*-
#+TITLE: 湛園札記
#+DATE: 2015-08-24 23:22:07.043168
#+PROPERTY: ID KR3j0073
#+PROPERTY: BASEEDITION WYG    
#+PROPERTY: JUAN 提要
<pb:KR3j0073_WYG_000-1a>¶
欽定四庫全書　　　　　子部十¶
　湛園札記　　　　　　　雜家類二(雜考之屬/)¶
　　提要¶
　　　　(臣/)等謹案湛園札記四卷¶
　　　國朝姜宸英撰宸英號西溟慈谿人康熙丁丑¶
　　　　進士官翰林院編修是書皆其考證經史之¶
　　　　説而訂正三禮者尤多其中如堅主天地合¶
　　　　祭之説未免偏執引軒轅大角傳謂軒轅十¶
<pb:KR3j0073_WYG_000-1b>¶
　　　　七星如龍形有兩角角有大民小民以證角¶
　　　　為民之義亦未免穿鑿又如引西京雜記薄¶
　　　　蹏事證造紙不始蔡倫不知乃吳均偽書引¶
　　　　張平宅戰艦聲如野猪事證陰子春先鳴語¶
　　　　不知先二子鳴乃出左傳引篠驂為宋祁語¶
　　　　不知乃唐徐堅文引李廣鑄虎頭為溲器為¶
　　　　虎子之始不知漢制侍中所執乃在廣前引¶
　　　　顔竣婦人詩集為玉臺新詠之祖不知新詠¶
<pb:KR3j0073_WYG_000-2a>¶
　　　　非婦人詩亦皆不免小有疎舛然考論禮制¶
　　　　精核者多猶説部之有根柢者前有自序稱¶
　　　　閻若璩欲改札記為劄記以爾雅注左傳注¶
　　　　皆有簡札之文而劄則古人奏事之名故不¶
　　　　從其説論亦典核其書據鄭羽逵所作宸英¶
　　　　小傳本為五卷此本乃黄叔琳編入湛園集¶
　　　　者豈有所刪削與合併歟乾隆四十六年三¶
　　　　月恭校上¶
<pb:KR3j0073_WYG_000-2b>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0073_WYG_000-3a>¶
湛園札記原序¶
余本題札記淮陰閻徵君乙之而改為劄記按爾雅釋¶
器簡謂之畢郭璞云今簡札也春秋傳疏云簡札牘畢¶
同物而異名凡為書字有多有少一行可盡者書之於¶
簡數行可盡者書之於方方所不容者書之於䇿又云¶
小事傳聞記於簡牘簡牘即札余所記者大扺多小事¶
傳聞而一行可盡者故取名以此劄之與札義雖通用¶
然劄子古人頗用以奏事註疏家未嘗及之兼劄記名¶
<pb:KR3j0073_WYG_000-3b>¶
書古人多有余欲少異其字以自别耳故不從徵君仍¶
為札記辛未秋八月廿五日識¶
　¶
　¶
　¶
　¶
　¶
　湛園札記原序¶
